<!DOCTYPE html>
<html>
<head>
    <title>Κεφάλαιο 2</title>
    <meta charset="UTF-8">
</head>

<body>
<h1 style = "color: MediumSeaGreen;">Κεφάλαιο 2</h1>

<b>Ορισμός: </b><p> <b>Αλγόριθμος</b> είναι μια πεπερασμένη σειρά ενεργειών, αυστηρά καθορισμένων και
    εκτελέσιμων σε πεπερασμένο χρόνο, που στοχεύουν στην επίλυση ενός προβλήματος.</p>

<b>Κριτήρια αλγορίθμου</b>
<ul>
    <li><b>Είσοδος (input):</b> Καμία, μία ή περισσότερες τιμές δεδομένων πρέπει να δίνονται ως
        είσοδοι στον αλγόριθμο. Η περίπτωση που δεν δίνονται τιμές δεδομένων εμφανίζεται,
        όταν ο αλγόριθμος δημιουργεί και επεξεργάζεται κάποιες πρωτογενείς τιμές με τη
        βοήθεια συναρτήσεων παραγωγής τυχαίων αριθμών ή με τη βοήθεια άλλων απλών
        εντολών.</li>
    <p></p>
    <li><b>Έξοδος (output):</b> Ο αλγόριθμος πρέπει να δημιουργεί τουλάχιστον μία τιμή
        δεδομένων ως αποτέλεσμα προς το χρήστη ή προς έναν άλλο αλγόριθμο.</li>
    <p></p>
    <li><b>Καθοριστικότητα (definiteness):</b>Κάθε εντολή πρέπει να καθορίζεται χωρίς καμία
        αμφιβολία για τον τρόπο εκτέλεσής της. Λόγου χάριν, μία εντολή διαίρεσης πρέπει να
        θεωρεί και την περίπτωση, όπου ο διαιρέτης λαμβάνει μηδενική τιμή.</li>
    <p></p>
    <li><b>Περατότητα (finiteness):</b> Ο αλγόριθμος να τελειώνει μετά από πεπερασμένα βήματα
        εκτέλεσης των εντολών του. Μία διαδικασία που δεν τελειώνει μετά από ένα
        συγκεκριμένο αριθμό βημάτων δεν αποτελεί αλγόριθμο, αλλά λέγεται απλά
        υπολογιστική διαδικασία (computational procedure).</li>
    <p></p>
    <li><b>Αποτελεσματικότητα (effectiveness):</b> Κάθε μεμονωμένη εντολή του αλγορίθμου να
        είναι απλή. Αυτό σημαίνει ότι μία εντολή δεν αρκεί να έχει ορισθεί, αλλά πρέπει να
        είναι και εκτελέσιμη.</li>
</ul>

<b>Σπουδαιότητα αλγορίθμων</b>

<p>Η Πληροφορική, λοιπόν, μπορεί να ορισθεί ως η επιστήμη που μελετά τους αλγορίθμους
    από τις ακόλουθες σκοπιές:</p>

<ul>
    <li><b>Υλικού (hardware).</b> Η ταχύτητα εκτέλεσης ενός αλγορίθμου επηρεάζεται από τις
        διάφορες τεχνολογίες υλικού, δηλαδή από τον τρόπο που είναι δομημένα σε μία
        ενιαία αρχιτεκτονική τα διάφορα συστατικά του υπολογιστή (δηλαδή ανάλογα με το αν
        ο υπολογιστής έχει κρυφή μνήμη και πόση, ανάλογα με την ταχύτητα της κύριας και
        δευτερεύουσας μνήμης κοκ.).</li>
    <p></p>
    <li><b>Γλωσσών Προγραμματισμού (programming languages).</b> Το είδος της γλώσσας
        προγραμματισμού που χρησιμοποιείται (δηλαδή, χαμηλότερου ή υψηλότερου
        επιπέδου) αλλάζει τη δομή και τον αριθμό των εντολών ενός αλγορίθμου. Γενικά μία
        γλώσσα που είναι χαμηλότερου επιπέδου (όπως η assembly ή η γλώσσα C) είναι
        ταχύτερη από μία άλλη γλώσσα που είναι υψηλότερου επιπέδου (όπως η Basic ή
        Pascal). Ακόμη, σημειώνεται ότι διαφορές συναντώνται μεταξύ των γλωσσών σε
        σχέση με το πότε εμφανίστηκαν. Για παράδειγμα, παλαιότερα μερικές γλώσσες
        προγραμματισμού δεν υποστήριζαν την αναδρομή.</li>
    <p></p>
    <li><b>Θεωρητική (theoretical).</b> Το ερώτημα που συχνά τίθεται είναι, αν πράγματι υπάρχει
        ή όχι κάποιος αποδοτικός αλγόριθμος για την επίλυση ενός προβλήματος. Ωστόσο η
        προσέγγιση αυτή είναι ιδιαίτερα σημαντική, γιατί προσδιορίζει τα όρια της λύσης που
        θα βρεθεί σε σχέση με ένα συγκεκριμένο πρόβλημα.</li>
    <p></p>
    <li><b>Αναλυτική (analytical).</b> Μελετώνται οι υπολογιστικοί πόροι (computer resources)
        που απαιτούνται από έναν αλγόριθμο, όπως για παράδειγμα το μέγεθος της κύριας
        και της δευτερεύουσας μνήμης, ο χρόνος για λειτουργίες CPU και για λειτουργίες
        εισόδου/εξόδου κ.λπ.</li>
</ul>
<b>Περιγραφή και αναπαράσταση αλγορίθμων</b>
<ul>
    <li><b>Ελεύθερο κείμενο (free text)</b>, που αποτελεί τον πιο ανεπεξέργαστο και αδόμητο
        τρόπο παρουσίασης αλγορίθμου. Έτσι εγκυμονεί τον κίνδυνο ότι μπορεί εύκολα να
        οδηγήσει σε μη εκτελέσιμη παρουσίαση παραβιάζοντας το τελευταίο χαρακτηριστικό
        των αλγορίθμων, δηλαδή την αποτελεσματικότητα.</li>
    <p></p>
    <li><b>Διαγραμματικές τεχνικές, (diagramming techniques)</b>, που συνιστούν ένα γραφικό
        τρόπο παρουσίασης του αλγορίθμου. Από τις διάφορες διαγραμματικές τεχνικές που
        έχουν επινοηθεί, η πιο παλιά και η πιο γνωστή ίσως, είναι το διάγραμμα ροής (flow
        chart). Ωστόσο η χρήση διαγραμμάτων ροής για την παρουσίαση αλγορίθμων δεν
        αποτελεί την καλύτερη λύση, γι' αυτό και εμφανίζονται όλο και σπανιότερα στη
        βιβλιογραφία και στην πράξη.</li>
    <p></p>
    <li><b>Φυσική γλώσσα (natural language) κατά βήματα</b>. Στην περίπτωση αυτή χρειάζεται
        προσοχή, γιατί μπορεί να παραβιαστεί το τρίτο βασικό χαρακτηριστικό ενός
        αλγορίθμου, όπως προσδιορίσθηκε προηγουμένως, δηλαδή το κριτήριο του
        καθορισμού.</li>
    <p></p>
    <li><b>Κωδικοποίηση (coding)</b>, δηλαδή με ένα πρόγραμμα γραμμένο είτε σε μία
        ψευδογλώσσα είτε σε κάποια γλώσσα προγραμματισμού που όταν εκτελεστεί θα
        δώσει τα ίδια αποτελέσματα με τον αλγόριθμο.</li>
</ul>
<b>Δομή Ακολουθίας</b>
<p>Η ακολουθιακή δομή εντολών (σειριακών βημάτων) χρησιμοποιείται
    πρακτικά για την αντιμετώπιση απλών προβλημάτων, όπου είναι δεδομένη η σειρά
    εκτέλεσης ενός συνόλου ενεργειών.</p>

<b>Δομή Επιλογής</b>
<p>Γενικά η διαδικασία της επιλογής περιλαμβάνει τον έλεγχο κάποιας
    συνθήκης που μπορεί να έχει δύο τιμές (Αληθής ή Ψευδής) και ακολουθεί η απόφαση
    εκτέλεσης κάποιας ενέργειας με βάση την τιμή της λογικής αυτής συνθήκης.</p>

<b>Δομή Επανάληψης</b>
<p>Η λογική των επαναληπτικών διαδικασιών εφαρμόζεται στις
    περιπτώσεις, όπου μία ακολουθία εντολών πρέπει να εφαρμοστεί σε ένα σύνολο
    περιπτώσεων, που έχουν κάτι κοινό.</p>

<b>Βασικές έννοιες αλγορίθμων</b>
<p></p>

<b>Σταθερές (constants).</b><p>Με τον όρο αυτό αναφερόμαστε σε προκαθορισμένες τιμές που
    παραμένουν αμετάβλητες σε όλη τη διάρκεια της εκτέλεσης ενός αλγορίθμου. Οι σταθερές
    διακρίνονται σε: αριθμητικές, αλφαριθμητικές, λογικές.</p>

<b>Μεταβλητές (variables).</b><p>Μια μεταβλητή είναι ένα γλωσσικό αντικείμενο, που
    χρησιμοποιείται για να παραστήσει ένα στοιχείο δεδομένου. Στη μεταβλητή εκχωρείται μια
    τιμή, η οποία μπορεί να αλλάζει κατά τη διάρκεια εκτέλεσης του αλγορίθμου. Ανάλογα με το
    είδος της τιμής που μπορούν να λάβουν, οι μεταβλητές διακρίνονται σε αριθμητικές,
    αλφαριθμητικές και λογικές.</p>

<b>Τελεστές (operators).</b><p>Πρόκειται για τα γνωστά σύμβολα που χρησιμοποιούνται στις
    διάφορες πράξεις. Οι τελεστές διακρίνονται σε αριθμητικούς, λογικούς και συγκριτικούς.</p>


<b>Εκφράσεις (expressions).</b><p>Οι εκφράσεις διαμορφώνονται από τους τελεστέους (operands),
    που είναι σταθερές και μεταβλητές και από τους τελεστές. Η διεργασία αποτίμησης μιας
    έκφρασης συνίσταται στην απόδοση τιμών στις μεταβλητές και στην εκτέλεση των πράξεων.
    Η τελική τιμή μιας έκφρασης εξαρτάται από την ιεραρχία των πράξεων και τη χρήση των
    παρενθέσεων. Μια έκφραση μπορεί να αποτελείται από μια μόνο μεταβλητή ή σταθερά μέχρι
    μια πολύπλοκη μαθηματική παράσταση.</p>

<b>Ολίσθηση(SHIFT)</b>
<p>Στα κυκλώματα του υπολογιστή τα δεδομένα αποθηκεύονται με δυαδική μορφή, δηλαδή 0 και
    1, ανεξάρτητα από το πως τα ορίζει ο προγραμματιστής, όπως ακεραίους ή πραγματικούς σε
    δεκαδικό σύστημα, ή ακόμη χαρακτήρες κ.λπ. <br>
    <p></p>
    Έτσι ο αριθμός 17 του δεκαδικού συστήματος ισοδυναμεί με τον αριθμό 00010001 του
    δυαδικού συστήματος, ο οποίος μπορεί να αποθηκευτεί σε ένα byte.<br>
    <p></p>
    Αν μετακινήσουμε τα ψηφία αυτά κατά μία θέση προς τα αριστερά, δηλαδή αν προσθέσουμε
    ένα 0 στο τέλος του αριθμού και αγνοήσουμε το αρχικό 0, τότε προκύπτει ο αριθμός
    00100010 του δυαδικού συστήματος, που ισοδυναμεί με το αριθμό 34 του δεκαδικού
    συστήματος. <br>
<p></p>
    Επίσης, με παρόμοιο τρόπο, αν μετακινήσουμε τα ψηφία κατά μία θέση δεξιά, δηλαδή
    αποκόψουμε το τελευταίο ψηφίο 1 και θεωρήσουμε ένα ακόμη αρχικό 0, τότε προκύπτει ο
    αριθμός 00001000 του δυαδικού συστήματος, που ισοδυναμεί με τον αριθμό 8 του δεκαδικού
    συστήματος.<br>
<p></p>
    Άρα η ολίσθηση προς τα αριστερά ισοδυναμεί με πολλαπλασιασμό επί δύο, ενώ η ολίσθηση
    προς τα δεξιά ισοδυναμεί με την ακέραια διαίρεση διά δύο.</p>

<b>Πολλαπλασιασμός αλά ρωσικά</b>

<p>Έστω, λοιπόν, ότι δίνονται δύο θετικοί ακέραιοι αριθμοί, οι αριθμοί 45 και 19. Οι αριθμοί
    γράφονται δίπλα-δίπλα και ο πρώτος διπλασιάζεται, ενώ ο δεύτερος υποδιπλασιάζεται
    αγνοώντας το δεκαδικό μέρος. Στο σχήμα 2.8 παρουσιάζεται η επαναλαμβανόμενη
    διαδικασία, που συνεχίζεται μέχρις ότου στη δεύτερη στήλη να προκύψει μονάδα. Τελικώς,
    το γινόμενο ισούται με το άθροισμα των στοιχείων της πρώτης στήλης, όπου αντίστοιχα στη
    δεύτερη στήλη υπάρχει περιττός αριθμός. Για το παράδειγμά μας, τα στοιχεία αυτά
    παρουσιάζονται στην τρίτη στήλη.</p>

<img src="images/AlaRosika.png" alt="Παράδειγμα προβλήματος" style="max-width: 100%; height: auto; display: block; margin: 16px auto;"/>

<p></p>

<b>Extra Σημειώσεις και ορισμοί</b>

<p><b>Σημείωση:</b> Διάβασε= εκτελεστέα εντολή /////Αλγόριθμος=δηλωτική εντολή</p>

<p><b>Ορισμός: Τιμή φρουρός</b> είναι μια τιμή που επιλέγεται από τον προγραμματιστή ως
    σύμβαση για τον τερματισμό μιας επαναληπτικής διαδικασίας. Η τιμή αυτή συνήθως δεν είναι
    λογικά σωστή για το ίδιο το πρόβλημα.</p>
</body>
</html>