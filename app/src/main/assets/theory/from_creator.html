<!DOCTYPE html>
<html>
<head>
    <title>from_creator</title>
    <link rel="stylesheet" href="style1.css">
</head>
<body>

<p>Ονομάζομαι Πανταζής Νίκος και είμαι φοιτητής του τμήματος Πληροφορικής και Τηλεπικοινωνιών του Εθνικού και Καποδιστριακού Πανεπιστημίου Αθηνών.</p>

<p>Ως μαθητής της τρίτης λυκείου και ενώ έδινα πανελλήνιες(2025), το μάθημα του ΑΕΠΠ αν και το αγαπημένο μου, με δυσκόλευε λόγω της δομής των σχολικών εγχειριδίων. Τρία διαφορετικά βιβλία, θεωρία διασκορπισμένη σε αρκετά διαφορετικά σημεία και έλλειψη βασικών μεθοδολογιών ανάπτυξης προγραμμάτων.</p>

<p>Για αυτό τον λόγο και ύστερα από παρότρυνση φιλικού σε μένα προσώπου, του οποίου έχω αναλάβει την προετοιμασία για τις πανελλήνιες εξετάσεις αποφάσισα να δημιουργήσω αυτή την εφαρμογή για να βοηθήσω το ταξίδι των μαθητών της κατεύθυνσης οικονομίας & πληροφορικής προς την επιτυχία.</p>

<p>Η ενότητα «Θεωρία» περιέχει όλη την θεωρία από τα 3 βιβλία η οποία εξετάζεται στο Α θέμα των εξετάσεων. Στην υποενότητα “extras” έχω προσθέσει κάποια επεξηγηματικά σχεδιαγράμματα βασικών δομών δεδομένων αλλά και άλλων κομματιών της ύλης.</p>

<p>Η ενότητα «Μεθοδολογίες Πινάκων» περιέχει τις βασικότερες μεθοδολογίες(ταξινόμηση,αναζήτηση κλπ) επίλυσης θεμάτων που αφορούν πίνακες (συνήθως Θέμα Δ πανελληνίων).</p>

<p>Οι ενότητες «Σ-Λ πανελληνίων» και «flash cards θεωρίας» στοχεύουν στην καλύτερη και γρηγορότερη κατανόηση της θεωρίας. Σε αυτές περιλαμβάνονται κομμάτια θεωρίας από τις Πανελλήνιες του 2017 έως και αυτές του 2025.</p>

<p>Καλή επιτυχία!</p>

<h4>Επικοινωνία</h4>

<p>Email: pandaarcade01@gmail.com</p>


</body>
</html>