<!DOCTYPE html>
<html>
<head>
    <title>Κεφάλαιο 3 & 9</title>
    <meta charset="UTF-8">
</head>
<body>

<h1 style = "color: MediumSeaGreen;">Κεφάλαιο 3 & 9</h1>

<p>Όπως η Πληροφορική ορίζεται ως επιστήμη σε συνάρτηση με την έννοια του αλγορίθμου,
    κατά τον ίδιο τρόπο η Πληροφορική ορίζεται και σε σχέση με την έννοια των δεδομένων.
    <b>Έτσι, Πληροφορική θεωρείται η επιστήμη που μελετά τα δεδομένα από τις ακόλουθες
    σκοπιές</b></p>

<ul>
    <li><b>Υλικού.</b> Το υλικό (hardware), δηλαδή η μηχανή, επιτρέπει στα δεδομένα ενός
        προγράμματος να αποθηκεύονται στην κύρια μνήμη και στις περιφερειακές συσκευές
        του υπολογιστή με διάφορες αναπαραστάσεις (representations). Τέτοιες μορφές είναι
        η δυαδική, ο κώδικας ASCII (βλ. παράρτημα), ο κώδικας EBCDIC, το συμπλήρωμα
        του 1 ή του 2 κ.λπ.</li>
    <p></p>
    <li><b>Γλωσσών προγραμματισμού.</b> Οι γλώσσες προγραμματισμού υψηλού επιπέδου
        (high level programming languages) επιτρέπουν τη χρήση διαφόρων τύπων (types)
        μεταβλητών (variables) για να περιγράψουν ένα δεδομένο. Ο μεταφραστής κάθε
        γλώσσας φροντίζει για την αποδοτικότερη μορφή αποθήκευσης, από πλευράς
        υλικού, κάθε μεταβλητής στον υπολογιστή.</li>
    <p></p>
    <li><b>Δομών Δεδομένων.</b>Δομή δεδομένων (data structure) είναι ένα σύνολο δεδομένων
        μαζί με ένα σύνολο επιτρεπτών λειτουργιών επί αυτών. Για παράδειγμα, μία τέτοια
        δομή είναι η εγγραφή (record), που μπορεί να περιγράφει ένα είδος, ένα πρόσωπο
        κλπ. Η εγγραφή αποτελείται από τα πεδία (fields) που αποθηκεύουν χαρακτηριστικά
        (attributes) διαφορετικού τύπου, όπως για παράδειγμα ο κωδικός, η περιγραφή κλπ.
        Άλλη μορφή δομής δεδομένων είναι το αρχείο που αποτελείται από ένα σύνολο
        εγγραφών. Μία επιτρεπτή λειτουργία σε ένα αρχείο είναι η σειριακή προσπέλαση
        όλων των εγγραφών του.</li>
    <p></p>
    <li><b>Ανάλυσης Δεδομένων.</b> Τρόποι καταγραφής και αλληλοσυσχέτισης των δεδομένων
        μελετώνται έτσι ώστε να αναπαρασταθεί η γνώση για πραγματικά γεγονότα. Οι
        τεχνολογίες των Βάσεων Δεδομένων (Databases), της Μοντελοποίησης Δεδομένων
        (Data Modeling) και της Αναπαράστασης Γνώσης (Knowledge Representation)
        ανήκουν σε αυτή τη σκοπιά μελέτης των δεδομένων.</li>
</ul>

<p></p>

<p><b>Ορισμός: Δομή Δεδομένων</b> είναι ένα σύνολο αποθηκευμένων δεδομένων που υφίστανται
    επεξεργασία από ένα σύνολο λειτουργιών.</p>
<p><b>Στατικές δομές δεδομένων:</b> Οι στατικές δομές δεδομένων αποθηκεύονται σε συνεχόμενες
    θέσεις μνήμης και το ακριβές μέγεθος της απαιτούμενης κύριας μνήμης καθορίζεται κατα τη
    στιγμή του προγραμματισμού τους και κατα συνέπεια κατα τη στιγμή της μετάφρασής τους
    και όχι κατα τη στιγμή της εκτέλεσης του προγράμματος.</p>
<p><b>Δυναμικές δομές δεδομένων:</b> Οι δυναμικές δομές δεδομένων δεν αποθηκεύονται σε
    συνεχόμενες θέσεις μνήμης, αλλά στηρίζονται στην τεχνική της δυναμικής παραχώρησης
    μνήμης. Οι δομές αυτές δεν έχουν σταθερό μέγεθος, αλλά ο αριθμός των κόμβων τους
    μεγαλώνει και μικραίνει καθώς στη δομή εισάγονται νέα δεδομένα ή διαγράφονται δεδομένα
    αντίστοιχα.</p>
<p></p>

<b>Βασικές λειτουργίες επί των δομών δεδομένων</b>

<p>Κάθε μορφή δομής δεδομένων αποτελείται από ένα σύνολο κόμβων (nodes). Οι βασικές
    λειτουργίες (ή αλλιώς πράξεις) επί των δομών δεδομένων είναι οι ακόλουθες:</p>
<ul>
    <li><b>Προσπέλαση (access)</b>, πρόσβαση σε ένα κόμβο με σκοπό να εξετασθεί ή να
        τροποποιηθεί το περιεχόμενό του.</li>
    <p></p>
    <li><b>Εισαγωγή (insertion)</b>, δηλαδή η προσθήκη νέων κόμβων σε μία υπάρχουσα δομή.</li>
    <p></p>
    <li><b>Διαγραφή (deletion)</b>, που αποτελεί το αντίστροφο της εισαγωγής, δηλαδή ένας
        κόμβος αφαιρείται από μία δομή.</li>
    <p></p>
    <li><b>Αναζήτηση (searching)</b>, κατά την οποία προσπελαύνονται οι κόμβοι μιας δομής,
        προκειμένου να εντοπιστούν ένας ή περισσότεροι που έχουν μια δεδομένη ιδιότητα.</li>
    <p></p>
    <li><b>Ταξινόμηση (sorting)</b>, όπου οι κόμβοι μιας δομής διατάσσονται κατά αύξουσα ή
        φθίνουσα σειρά.</li>
    <p></p>
    <li><b>Αντιγραφή (copying)</b>, κατά την οποία όλοι οι κόμβοι ή μερικοί από τους κόμβους
        μίας δομής αντιγράφονται σε μία άλλη δομή.</li>
    <p></p>
    <li><b>Συγχώνευση (merging)</b>, κατά την οποία δύο ή περισσότερες δομές συνενώνονται
        σε μία ενιαία δομή.</li>
    <p></p>
    <li><b>Διαχωρισμός (separation)</b>, που αποτελεί την αντίστροφη πράξη της συγχώνευσης.</li>
</ul>

<p><b>Πίνακας</b>, είναι ένα σύνολο αντικειμένων ίδιου τύπου τα οποία αναφέρονται με κοινό όνομα.
    Κάθε αντικείμενο καλείται και στοιχείο του πίνακα. Η αναφορά σε ατομικά στοιχεία του
    πίνακα γίνεται με το όνομα του πίνακα ακολουθούμενο από ένα δείκτη.Ένας πίνακας μπορεί
    να είναι μονοδιάστατος, δισδιάστατος, τρισδιάστατος και στη γενικότερη περίπτωση μπορεί
    να είναι ν-διάστατος.</p>

<p><b>Τετραγωνικός πίνακας:</b> Ένας δισδιάστατος πίνακας με ίσο μέγεθος διαστάσεων λέγεται
    τετραγωνικός πίνακας και γενικά συμβολίζεται ως πίνακας νxν.</p>

<p>
    <span style="color: #2ECC71;">Πλεονεκτήματα</span>
    και
    <span style="color: #E74C3C;">Μειονεκτήματα</span>
</p>

<p><span style="color: #2ECC71;">Πλεονεκτήματα</span></p>
<p>Η χρήση πινάκων είναι ένας βολικός τρόπος για τη διαχείριση πολλών δεδομένων ίδιου
    τύπου.</p>

<p><span style="color: #E74C3C;">Μειονεκτήματα</span></p>
<p><b>Οι πίνακες απαιτούν μνήμη:</b> Κάθε πίνακας δεσμεύει από την αρχή του προγράμματος
    πολλές θέσεις μνήμης. Σε ένα μεγάλο και σύνθετο πρόγραμμα η άσκοπη χρήση μεγάλων
    πινάκων μπορεί να οδηγήσει ακόμη και σε αδυναμία εκτέλεσης του προγράμματος.</p>

<p><b>Οι πίνακες περιορίζουν τις δυνατότητες του προγράμματος:</b> Αυτό γιατί οι πίνακες είναι
    στατικές δομές δεδομένων και το μέγεθός τους πρέπει να δηλώνεται στην αρχή του
    προγράμματος, ενώ παραμένει υποχρεωτικά σταθερό κατά την εκτέλεση του προγράμματος.</p>

<h5>Γενικά, αν τα δεδομένα που εισάγονται σε ένα πρόγραμμα πρέπει να διατηρούνται στη
    μνήμη μέχρι το τέλος της εκτέλεσης, τότε η χρήση πινάκων βοηθάει ή συχνά είναι
    απαραίτητη για την επίλυση του προβλήματος. Σε άλλη περίπτωση μπορεί να απαγορεύεται
    η χρήση τους.</h5>

<b>Τυπικές επεξεργασίες πινάκων</b>

<ul>
    <li><b>Υπολογισμός αθροισμάτων στοιχείων του πίνακα:</b> Πολύ συχνά απαιτείται ο
        υπολογισμός του αθροίσματος στοιχείων του πίνακα που έχουν κοινά
        χαρακτηριστικά, για παράδειγμα βρίσκονται στην ίδια στήλη ή στην ίδια γραμμή.</li>
    <p></p>
    <li><b>Εύρεση του μέγιστου ή του ελάχιστου στοιχείου:</b> Αν ο πίνακας δεν είναι
        ταξινομημένος, τότε πρέπει να συγκριθούν τα στοιχεία ένα προς ένα, για να βρεθεί το
        μέγιστο ή το ελάχιστο. Αν ο πίνακας είναι ταξινομημένος, τότε προφανώς το μέγιστο
        και το ελάχιστο βρίσκονται στα δύο ακριανά στοιχεία του πίνακα.</li>
    <p></p>
    <li><b>Ταξινόμηση των στοιχείων του πίνακα:</b>Η μέθοδος
        ταξινόμησης ευθείας ανταλλαγής είναι από τις απλούστερες αλλά δεν είναι η πιο αποδοτική.
        Υπάρχουν πολλές άλλες μέθοδοι ταξινόμησης καθώς και παραλλαγές αυτών. Η
        επιλογή του καλύτερου αλγορίθμου εξαρτάται κυρίως από το πλήθος των στοιχείων
        του πίνακα και την αρχική τους διάταξη, αν δηλαδή ο πίνακας είναι τελείως
        αταξινόμητος ή μερικώς ταξινομημένος.</li>
    <p></p>
    <li><b>Αναζήτηση ενός στοιχείου του πίνακα:</b> Δύο είναι οι πλέον διαδεδομένοι
        αλγόριθμοι αναζήτησης: Η σειριακή αναζήτηση και η δυαδική αναζήτηση</li>
    <p></p>
    <ul>
        <li><b>Η σειριακή μέθοδος αναζήτησης</b> είναι η πιο απλή, αλλά και η λιγότερο
            αποτελεσματική μέθοδος. Χρησιμοποιείται όμως υποχρεωτικά για πίνακες
            που δεν είναι ταξινομημένοι.</li>
        <p></p>
        <li>Η χρήση της σειριακής μεθόδου αναζήτησης δικαιολογείται μόνο σε
            περιπτώσεις όπου:</li>
        <ul>
            <li>Ο πίνακας είναι ΜΗ ταξινομημένος.</li>
            <p></p>
            <li>Ο πίνακας είναι μικρού μεγέθους(για παράδειγμα, n<=20).</li>
            <p></p>
            <li>Η αναζήτηση σε ένα συγκεκριμένο πίνακα γίνεται σπάνια.</li>
            <p></p>
        </ul>
        <li>Αντίθετα η δυαδική αναζήτηση χρησιμοποιείται μόνο σε ταξινομημένους
            πίνακες και είναι σαφώς αποδοτικότερη από τη σειριακή μέθοδο</li>
        <p></p>
    </ul>
    <li><b>Συγχώνευση δύο πινάκων:</b> Η συγχώνευση είναι μία από τις βασικές λειτουργίες σε
        πίνακες. Σκοπός της είναι η δημιουργία από τα στοιχεία δύο (ή περισσότερων)
        ταξινομημένων πινάκων ενός άλλου, που είναι και αυτός ταξινομημένος.</li>
</ul>

<b>Ταξινόμηση ευθείας ανταλλαγής(φυσαλίδα)</b>
<p>Η μέθοδος της <b>ταξινόμησης ευθείας ανταλλαγής (straight exchange sort)</b> βασίζεται στην
    αρχή της σύγκρισης και ανταλλαγής ζευγών γειτονικών στοιχείων, μέχρις ότου διαταχθούν
    όλα τα στοιχεία. Σύμφωνα με τη μέθοδο αυτή κάθε φορά γίνονται διαδοχικές προσπελάσεις
    στον πίνακα και μετακινείται το μικρότερο κλειδί της ακολουθίας προς το αριστερό άκρο του
    πίνακα.</p>

<b>Ορισμός ταξινόμηση</b>
<p>Δοθέντων των στοιχείων a1 ,a2 ,...,an η ταξινόμηση συνίσταται στη μετάθεση (permutation)
    της θέσης των στοιχείων, ώστε να τοποθετηθούν σε μία σειρά ak1,ak2,...,akn έτσι ώστε,
    δοθείσης μιας συνάρτησης διάταξης (ordering function), f, να ισχύει:</p>
<p>                             f(ak1)≤ f(ak2)≤...≤f(akn)                    </p>

<p></p>

<b>Δομές δεδομένων δευτερεύουσας μνήμης</b>

<p>Τι είναι οι δομές δεδομένων δευτερεύουσας μνήμης;</p>

<p>Σε μεγάλες πρακτικές εμπορικές/επιστημονικές εφαρμογές, το μέγεθος της κύριας μνήμης
    δεν επαρκεί για την αποθήκευση των δεδομένων. <p></p>
    Στην περίπτωση αυτή χρησιμοποιούνται ειδικές δομές για την αποθήκευση των δεδομένων
    στη δευτερεύουσα μνήμη, δηλαδή κυρίως στο μαγνητικό δίσκο. Οι ειδικές αυτές δομές
    ονομάζονται αρχεία (files). <p></p>
    Είναι γνωστό ότι μία σημαντική διαφορά μεταξύ κύριας μνήμης και μαγνητικού δίσκου είναι
    ότι στην περίπτωση του δίσκου, τα δεδομένα δεν χάνονται, αν διακοπεί η ηλεκτρική παροχή. <br>
    Έτσι, τα δεδομένα των αρχείων διατηρούνται ακόμη και μετά τον τερματισμό ενός
    προγράμματος, κάτι που δεν συμβαίνει στην περίπτωση των δομών της κύριας μνήμης,
    όπως είναι οι πίνακες, όπου τα δεδομένα χάνονται όταν τελειώσει το πρόγραμμα.</p>

<p></p>

<b>Τι είναι αρχεία;</b>

<p>Τα στοιχεία ενός αρχείου ονομάζονται εγγραφές (records), όπου κάθε εγγραφή αποτελείται
    από ένα ή περισσότερα πεδία (fields), που ταυτοποιούν την εγγραφή, και από άλλα πεδία
    που περιγράφουν διάφορα χαρακτηριστικά της εγγραφής. <p></p>
    Για παράδειγμα, έστω η εγγραφή ενός μαθητή με πεδία: Αριθμός Μητρώου,
    Ονοματεπώνυμο, Έτος Γέννησης, Τάξη, Τμήμα. Το πεδίο Αριθμός Μητρώου ταυτοποιεί την
    εγγραφή και ονομάζεται πρωτεύον κλειδί (primary key) ή απλά κλειδί. Το πεδίο
    Ονοματεπώνυμο επίσης ταυτοποιεί την εγγραφή και γι' αυτό αποκαλείται δευτερεύον κλειδί
    (secondary keys), αν υπάρχει πρωτεύον κλειδί. <p></p>
    Το πρόβλημα της αναζήτησης (searching) μίας εγγραφής με βάση την τιμή του πρωτεύοντος
    ή ενός δευτερεύοντος κλειδιού σε αρχεία είναι ιδιαίτερα ενδιαφέρον, αν ληφθεί υπόψη η
    μεγάλη ποικιλία των χαρακτηριστικών τόσο της δομής (για παράδειγμα, στατική ή δυναμική,
    τρόπος οργάνωσης, μέσο αποθήκευσης κ.λπ.), του τύπου των δεδομένων (για παράδειγμα,
    ακέραιοι, κείμενο, χαρτογραφικά δεδομένα, χρονοσειρές κ.λπ.), όσο και της αναζήτησης
    (δηλαδή, με βάση το πρωτεύον ή το δευτερεύον κλειδί κλπ.).</p>

<p></p>

<p></p>
</body>
</html>