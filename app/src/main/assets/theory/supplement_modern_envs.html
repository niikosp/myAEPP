<!DOCTYPE html>
<html>
<head>
    <title>Σύγχρονα προγραμματιστικά περιβάλλοντα</title>
    <meta charset="UTF-8">
</head>
<body>

<h1 style = "color: MediumSeaGreen;">Σύγχρονα προγραμματιστικά περιβάλλοντα</h1>

<b>Τι είναι αντικειμενοστραφής προγραμματισμός;</b>

<p><b>Ορισμός: Αντικειμενοστραφής προγραμματισμός (object-oriented programming)</b> ή
    αντικειμενοστραφής σχεδίαση είναι μια μεθοδολογία ανάπτυξης εφαρμογών η οποία
    στηρίζεται σε αυτόνομες προγραμματιστικές οντότητες με δική τους ταυτότητα και
    συμπεριφορά.</p>
<p>Οι οντότητες αυτές καλούνται <b>αντικείμενα (objects),</b> αντιστοιχούν σε φυσικές οντότητες ή
    έννοιες του φυσικού μας κόσμου, και δομούνται με βάση δεδομένα (ιδιότητες) που
    προσδιορίζουν την υπόστασή τους και ενέργειες (κανόνες συμπεριφοράς) που εφαρμόζονται
    πάνω στα δεδομένα. Σε μια εφαρμογή, ένα αντικείμενο είναι ο ομαδοποιημένος συνδυασμός
    δεδομένων και κώδικα, τα οποία έχουμε τη δυνατότητα να χειριστούμε ενιαία. <b>Tα δεδομένα
    αποτελούν τα χαρακτηριστικά ενός αντικειμένου και αναφέρονται ως ιδιότητες
    (properties) ενώ οι ενέργειες καθορίζουν τη συμπεριφορά του. Οι ενέργειες στον
    αντικειμενοστραφή προγραμματισμό αναφέρονται και ως μέθοδοι (methods).</b></p>

<b>Ποιά είναι τα βασικά στοιχεία της διαδικασίας επίλυσης ενός προβλήματος με τον
    αντικειμενοστραφή προγραμματισμό;</b>

<p>Το μόνο που έχουμε να κάνουμε είναι να αναλύσουμε το πρόβλημα το οποίο θέλουμε να
    επιλύσουμε, δηλαδή να αναγνωρίσουμε και να καταγράψουμε τα <b>βασικά συστατικά
    στοιχεία</b> της διαδικασίας επίλυσής του που είναι:</p>

<ol>
    <li>τα <b>αντικείμενα</b> που συμμετέχουν με βάση τον ρόλο τους στο συγκεκριμένο σενάριο,</li>
    <p></p>
    <li>οι <b>ιδιότητες κάθε αντικειμένου,</b> δηλ. τα σχετικά με το συγκεκριμένο πρόβλημα
        χαρακτηριστικά του, και</li>
    <p></p>
    <li>οι <b>υπηρεσίες που προσφέρει</b> ή οι <b>ενέργειες που υλοποιεί</b> κάθε αντικείμενο
        (μέθοδοι) προς αξιοποίηση από άλλες, ώστε να αναπτυχθούν οι απαραίτητες
        συνεργασίες μεταξύ των αντικειμένων για την επίλυση του προβλήματος.</li>
</ol>

<b>Πως γίνεται η διαγραμματική αναπαράσταση των συστατικών επίλυσης ενός
    προβλήματος με τον αντικειμενοστραφή προγραμματισμό;</b>

<p>Αφού εντοπίσουμε τα συστατικά επίλυσης του προβλήματος, μπορούμε να τα οργανώσουμε
    σε μια απλή διαγραμματική αναπαράσταση χρησιμοποιώντας παραλληλόγραμμα για την
    αποτύπωση των αντικειμένων, των ιδιοτήτων και των μεθόδων τους και γραμμές σύνδεσης
    για την περιγραφή του είδους της μεταξύ τους συνεργασίας.</p>

<img src="images/OOP1.png" alt="Διαγραμματική αναπαράσταση συστατικών επίλυσης προβλημάτων" style="max-width: 100%; height: auto; display: block; margin: 16px auto;"/>

<b>Ορισμός</b>
<p>Ένα <b>αντικειμενοστραφές πρόγραμμα</b> δομείται ως ένα δίκτυο συνεργαζόμενων οντοτήτων
    που είναι τα αντικείμενα. Κάθε αντικείμενο έχει ένα συγκεκριμένο ρόλο στην εφαρμογή και
    παρέχει μια υπηρεσία ή εκτελεί μια ενέργεια (μέθοδο) που χρησιμοποιείται από άλλα μέλη
    του δικτύου, δηλαδή από άλλα αντικείμενα, για την υλοποίηση της συνεργασίας που θα
    επιλύσει το πρόβλημα.</p>

<b>Ενθυλάκωση</b>
<p>Σε μια αντικειμενοστραφή εφαρμογή κάθε αντικείμενο αποτελεί ξεχωριστή οντότητα και
    περιέχει ενσωματωμένες τις ιδιότητες (δεδομένα) και τους κανόνες συμπεριφοράς του
    (μεθόδους). Η δυνατότητα ενός αντικειμένου να συνδυάζει εσωτερικά τα δεδομένα και τις
    μεθόδους χειρισμού του καλείται ενθυλάκωση (encapsulation). Την ενθυλάκωση μπορούμε
    να την παρομοιάσουμε σαν ένα κέλυφος που υπάρχει γύρω από κάθε αντικείμενο και
    διαχωρίζει τον εσωτερικό από τον εξωτερικό του κόσμο.</p>

<b>Κλάση αντικειμένων</b>
<p>Ο <b>γενικός τύπος</b> ενός αντικειμένου καλείται <b>κλάση (class)</b> και καθορίζει τις <b>αρχικές
    ιδιότητες</b> και τη συμπεριφορά κάθε αντικειμένου που προέρχεται από αυτή.
    Μια κλάση αποτελεί ένα αφαιρετικό (abstract) στοιχείο (τύπο) και μπορεί να παράγει ένα
    απεριόριστο πλήθος δομικά ίδιων αντικειμένων.</p>

<b>Κληρονομικότητα</b>

<p>Η δυνατότητα δημιουργίας ιεραρχιών αντικειμένων καλείται κληρονομικότητα (inheritance).
    Με βάση την κληρονομικότητα, μια κλάση μπορεί να περιγραφεί γενικά και στη συνέχεια
    μέσω αυτής της κλάσης να οριστούν υποκλάσεις αντικειμένων. Η κλάση απόγονος
    (υποκλάση) κληρονομεί και μπορεί να χρησιμοποιήσει όλα τα δεδομένα (ιδιότητες) και τις
    μεθόδους που περιέχει η κλάση πρόγονος (υπερκλάση).</p>

<b>Μια κλάση Α μπορεί να είναι έγκυρη υποκλάση της Β αν έχει νόημα να πούμε «ένα Α
    είναι ένα (is_a) B»</b>
<p></p>

<b>Πολυμορφισμός</b>

<p>Πολυμορφισμός (polymorphism) είναι μια ιδιότητα του αντικειμενοστραφούς
    προγραμματισμού με την οποία μια λειτουργία μπορεί να υλοποιείται με πολλούς
    διαφορετικούς τρόπους.</p>


</body>
</html>