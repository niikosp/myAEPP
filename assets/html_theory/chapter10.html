<!DOCTYPE html>
<html>
<head>
    <title>Κεφάλαιο 10</title>
    <meta charset="UTF-8">
</head>
<body>

<h1 style = "color: MediumSeaGreen;">Κεφάλαιο 10</h1>

<p><b>Ορισμός: Τμηματικός προγραμματισμός</b> ονομάζεται η τεχνική σχεδίασης και ανάπτυξης
    των προγραμμάτων ως ένα σύνολο από απλούστερα τμήματα προγραμμάτων.</p>

<p>Όταν ένα τμήμα προγράμματος επιτελεί ένα αυτόνομο έργο και έχει γραφεί χωριστά από το
    υπόλοιπο πρόγραμμα, τότε αναφερόμαστε σε <b>υποπρόγραμμα (subprogram).</b></p>

<b>Υπάρχουν πάντως τρεις ιδιότητες που πρέπει να διακρίνουν τα υποπρογράμματα:</b>

<ul>
    <li><b>Κάθε υποπρόγραμμα έχει μόνο μία είσοδο και μία έξοδο.</b> Στην πραγματικότητα
        κάθε υποπρόγραμμα ενεργοποιείται με την είσοδο σε αυτό που γίνεται πάντοτε από
        την αρχή του, εκτελεί ορισμένες ενέργειες, και απενεργοποιείται με την έξοδο από
        αυτό που γίνεται πάντοτε από το τέλος του.</li>
    <p></p>
    <li><b>Κάθε υποπρόγραμμα πρέπει να είναι ανεξάρτητο από τα άλλα.</b> Αυτό σημαίνει ότι
        κάθε υποπρόγραμμα μπορεί να σχεδιαστεί, να αναπτυχθεί και να συντηρηθεί
        αυτόνομα χωρίς να επηρεαστούν άλλα υποπρογράμματα. Στην πράξη βέβαια η
        απόλυτη ανεξαρτησία είναι δύσκολο να επιτευχθεί.</li>
    <p></p>
    <li><b>Κάθε υποπρόγραμμα πρέπει να μην είναι πολύ μεγάλο.</b> Η έννοια του μεγάλου
        προγράμματος είναι υποκειμενική, αλλά πρέπει κάθε υποπρόγραμμα να είναι τόσο,
        ώστε να είναι εύκολα κατανοητό για να μπορεί να ελέγχεται. Γενικά κάθε
        υποπρόγραμμα πρέπει να εκτελεί μόνο μία λειτουργία. Αν εκτελεί περισσότερες
        λειτουργίες, τότε συνήθως μπορεί και πρέπει να διασπαστεί σε ακόμη μικρότερα
        υποπρογράμματα.</li>
    <p></p>
</ul>

<b>Πλεονεκτήματα τμηματικού προγραμματισμού</b>

<ol>
    <li><b>Διευκολύνει την ανάπτυξη του αλγορίθμου και του αντιστοίχου προγράμματος.</b>
        Επιτρέπει την εξέταση και την επίλυση απλών προβλημάτων και όχι στην
        αντιμετώπιση του συνολικού προβλήματος. Με τη σταδιακή επίλυση των
        υποπροβλημάτων και τη δημιουργία των αντιστοίχων υποπρογραμμάτων τελικά
        επιλύεται το συνολικό πρόβλημα.</li>
    <p></p>
    <li><b>Διευκολύνει την κατανόηση και διόρθωση του προγράμματος</b></li>
    <p></p>
    <ul>
        <li>Ο χωρισμός του προγράμματος σε μικρότερα αυτοτελή τμήματα επιτρέπει τη
            γρήγορη διόρθωση ενός συγκεκριμένου τμήματος του χωρίς οι αλλαγές αυτές να
            επηρεάσουν όλο το υπόλοιπο πρόγραμμα.</li>
        <p></p>
        <li>Επίσης διευκολύνει οποιονδήποτε χρειαστεί να διαβάσει και να κατανοήσει τον τρόπο
            που λειτουργεί το πρόγραμμα. Όπως έχει πολλές φορές τονιστεί αυτό είναι πολύ
            σημαντικό χαρακτηριστικό του σωστού προγραμματισμού, αφού ένα μεγάλο
            πρόγραμμα στον κύκλο της ζωής του χρειάζεται να συντηρηθεί από διαφορετικούς
            προγραμματιστές.</li>
        <p></p>
    </ul>
    <li><b>Απαιτεί λιγότερο χρόνο και προσπάθεια στη συγγραφή του προγράμματος.</b> Πολύ συχνά χρειάζεται η ίδια λειτουργία σε διαφορετικά σημεία ενός προγράμματος.
        Από τη στιγμή που ένα υποπρόγραμμα έχει γραφεί, μπορεί το ίδιο να καλείται από
        πολλά σημεία του προγράμματος. Έτσι μειώνονται το μέγεθος του προγράμματος, ο
        χρόνος που απαιτείται για τη συγγραφή του και οι πιθανότητες λάθους, ενώ
        ταυτόχρονα το πρόγραμμα γίνεται πιο εύληπτο και κατανοητό.</li>
    <p></p>
    <li><b>Επεκτείνει τις δυνατότητες των γλωσσών προγραμματισμού.</b>
        - Ένα υποπρόγραμμα που έχει γραφεί μπορεί να χρησιμοποιηθεί πολύ εύκολα και σε
        άλλα προγράμματα. Από τη στιγμή που έχει δημιουργηθεί, η χρήση του δεν διαφέρει
        από τη χρήση των ενσωματωμένων συναρτήσεων που παρέχει η γλώσσα
        προγραμματισμού. Αν λοιπόν χρειάζεται συχνά κάποια λειτουργία που δεν
        υποστηρίζεται απευθείας από τη γλώσσα τότε μπορεί να γραφεί το αντίστοιχο
        υποπρόγραμμα. Η συγγραφή πολλών υποπρογραμμάτων και η δημιουργία
        βιβλιοθηκών με αυτά, ουσιαστικά επεκτείνουν την ίδια τη γλώσσα προγραμματισμού.</li>
</ol>

<b>Παράμετροι</b>

<p>Κάθε υποπρόγραμμα για να ενεργοποιηθεί καλείται, όπως λέγεται, από ένα άλλο
    υποπρόγραμμα ή το αρχικό πρόγραμμα, το οποίο ονομάζεται κύριο πρόγραμμα. Το
    υποπρόγραμμα είναι αυτόνομο και ανεξάρτητο τμήμα προγράμματος, αλλά συχνά πρέπει να
    επικοινωνεί με το υπόλοιπο πρόγραμμα. Συνήθως δέχεται τιμές από το τμήμα
    προγράμματος που το καλεί και μετά την εκτέλεση επιστρέφει σε αυτό νέες τιμές,
    αποτελέσματα.</p>

<p>Οι τιμές αυτές που περνούν από το ένα υποπρόγραμμα στο άλλο λέγονται παράμετροι.</p>

<p><b>Ορισμός:</b> Μία <b>παράμετρος</b> είναι μία μεταβλητή που επιτρέπει το πέρασμα της τιμής της
    από ένα τμήμα προγράμματος σε ένα άλλο.</p>

<b>Ποιά τα είδη των υποπρογραμμάτων;</b>

<p><b>Ορισμός:</b> Η <b>συνάρτηση</b> είναι ένας τύπος υποπρογράμματος που υπολογίζει και επιστρέφει
    μόνο μία τιμή με το όνομά της (όπως οι μαθηματικές συναρτήσεις).</p>

<p><b>Ορισμός:</b> Η <b>διαδικασία</b> είναι ένας τύπος υποπρογράμματος που μπορεί να εκτελεί όλες τις
    λειτουργίες ενός προγράμματος.</p>

<p><b>Ορισμός:</b> Η λίστα των <b>τυπικών παραμέτρων (formal parameter list)</b> καθορίζει τις
    παραμέτρους στη δήλωση του υποπρογράμματος.</p>

<p>Η λίστα των <b>πραγματικών παραμέτρων (actual parameter list)</b> καθορίζει τις παραμέτρους
    στην κλήση του υποπρογράμματος.</p>

<b>Οι λίστες των παραμέτρων πρέπει να ακολουθούν τους εξής κανόνες:</b>

<ol>
    <li>Ο αριθμός των πραγματικών και των τυπικών παραμέτρων πρέπει να είναι ίδιος.</li>
    <p></p>
    <li>Κάθε πραγματική παράμετρος αντιστοιχεί στην τυπική παράμετρο που βρίσκεται
        στην αντίστοιχη θέση. Για παράδειγμα η πρώτη της λίστας των τυπικών παραμέτρων
        στην πρώτη της λίστας των πραγματικών παραμέτρων κοκ.</li>
    <p></p>
    <li>Η τυπική παράμετρος και η αντίστοιχη της πραγματική πρέπει να είναι του ιδίου
        τύπου.</li>
</ol>

<p><b>Ορισμός:</b> Το τμήμα του προγράμματος που ισχύουν οι μεταβλητές λέγεται <b>εμβέλεια (scope)
    μεταβλητών.</b></p>

<b>Απεριόριστη εμβέλεια</b>
<p>Σύμφωνα με αυτή την αρχή όλες οι μεταβλητές και όλες οι σταθερές είναι γνωστές και
    μπορούν να χρησιμοποιούνται σε οποιοδήποτε τμήμα του προγράμματος, άσχετα που
    δηλώθηκαν. Όλες οι μεταβλητές είναι καθολικές.</p>

<p>Η απεριόριστη εμβέλεια καταστρατηγεί την αρχή της αυτονομίας των υποπρογραμμάτων,
    δημιουργεί πολλά προβλήματα και τελικά είναι αδύνατη για μεγάλα προγράμματα με πολλά
    υποπρογράμματα, αφού ο καθένας που γράφει κάποιο υποπρόγραμμα πρέπει να γνωρίζει
    τα ονόματα όλων των μεταβλητών που χρησιμοποιούνται στα υπόλοιπα υποπρογράμματα.</p>

<b>Περιορισμένη εμβέλεια</b>

<p>Η περιορισμένη εμβέλεια υποχρεώνει όλες τις μεταβλητές που χρησιμοποιούνται σε ένα
    τμήμα προγράμματος, να δηλώνονται σε αυτό το τμήμα. Όλες οι μεταβλητές είναι τοπικές,
    ισχύουν δηλαδή για το υποπρόγραμμα στο οποίο δηλώθηκαν. Στη ΓΛΩΣΣΑ έχουμε
    περιορισμένη εμβέλεια.</p>

<p>Τα πλεονεκτήματα της περιορισμένης εμβέλειας είναι η απόλυτη αυτονομία όλων των
    υποπρογραμμάτων και η δυνατότητα να χρησιμοποιείται οποιοδήποτε όνομα, χωρίς να
    ενδιαφέρει αν το ίδιο χρησιμοποιείται σε άλλο υποπρόγραμμα.</p>

<b>Μερικώς Περιορισμένη εμβέλεια</b>

<p>Σύμφωνα με αυτή την αρχή άλλες μεταβλητές είναι τοπικές και άλλες καθολικές. Κάθε
    γλώσσα προγραμματισμού έχει τους δικούς της κανόνες και μηχανισμούς για τον τρόπο και
    τις προϋποθέσεις που ορίζονται οι μεταβλητές ως τοπικές ή καθολικές.</p>
<p>Η μερικώς περιορισμένη εμβέλεια προσφέρει μερικά πλεονεκτήματα στον πεπειραμένο
    προγραμματιστή, αλλά για τον αρχάριο περιπλέκει το πρόγραμμα δυσκολεύοντας την
    ανάπτυξή του.</p>

<b>Η χρήση στοίβας στην κλήση διαδικασιών</b>

<p>Η έννοια της στοίβας είναι πολύ χρήσιμη στο ίδιο το λογισμικό των γλωσσών
    προγραμματισμού. Όταν μία διαδικασία ή συνάρτηση καλείται από το κύριο πρόγραμμα, τότε
    η αμέσως επόμενη διεύθυνση του κύριου προγράμματος, που ονομάζεται διεύθυνση
    επιστροφής (return address), αποθηκεύεται από το μεταφραστή σε μία στοίβα που
    ονομάζεται στοίβα χρόνου εκτέλεσης (execution time stack). Μετά την εκτέλεση της
    διαδικασίας ή της συνάρτησης η διεύθυνση επιστροφής απωθείται από τη στοίβα και έτσι ο
    έλεγχος του προγράμματος μεταφέρεται και πάλι στο κύριο πρόγραμμα. Η τεχνική αυτή
    εφαρμόζεται και γενικότερα, δηλαδή οποτεδήποτε μία διαδικασία ή συνάρτηση καλεί μία
    διαδικασία ή συνάρτηση.</p>


</body>
</html>
