<!DOCTYPE html>
<html>
<head>
    <title>Κεφάλαιο 4</title>
    <meta charset="UTF-8">
</head>
<body>

<h1 style = "color: MediumSeaGreen;">Κεφάλαιο 6</h1>

<h3>6.1:Η έννοια του προγράμματος</h3>

<p></p>
<b>Στάδια αντιμετώπισης ενός προβλήματος με τον Η/Υ</b>
<ol>
    <li>Ακριβής προσδιορισμός του προβλήματος</li>
    <li>Ανάπτυξη του αντίστοιχου αλγορίθμου</li>
    <li>Διατύπωση του αλγορίθμου σε κατανοητή μορφή από τον Η/Υ</li>
</ol>

<b>Πρόγραμμα</b>
<p>Το πρόγραμμα είναι το σύνολο των εντολών που πρέπει να δοθούν στον υπολογιστή, ωστέ
    να υλοποιηθεί ο αλγόριθμος για την επίλυση του προβλήματος.</p>
<b>Σημείωση:</b>
<p><b>Η/Υ</b> → αποθηκεύει στη μνήμη του ακολουθίες 01, εκτελεί πράξεις με αυτές, τις συγκρίνει</p>


<h3>6.3: Φυσικές και τεχνητές γλώσσες</h3>

<p>Γλώσσα→ αλφάβητο,λεξιλόγιο,γραμματική(τυπικό+συντακτικό), σημασιολογία</p>

<b>Αλφάβητο</b>
<p>Αλφάβητο μιας γλώσσας καλείται το σύνολο των στοιχείων που χρησιμοποιείται από τη
    γλώσσα.</p>

<b>Λεξιλόγιο</b>
<p>Το λεξιλόγιο αποτελείται από ένα υποσύνολο όλων των ακολουθιών που δημιουργούνται
    από τα στοιχεία του αλφαβήτου, τις λέξεις που είναι δεκτές από την γλώσσα.</p>

<b>Γραμματική</b>
<ul>
    <li><b>Τυπικό</b> είναι το σύνολο των κανόνων που ορίζει τις μορφές με τις οποίες μία λέξη είναι αποδεκτή.</li>
    <li><b>Συντακτικό</b> είναι το σύνολο των κανόνων που καθορίζει τη νομιμότητα της διάταξης και της
        σύνδεσης των λέξεων της γλώσσας για τη δημιουργία προτάσεων.
        Η γνώση του συντακτικού επιτρέπει τη δημιουργία σωστών προτάσεων στις φυσικές
        γλώσσες ενώ στις γλώσσες προγραμματισμού τη δημιουργία σωστών εντολών.</li>
</ul>

<b>Σημασιολογία</b>
<p>Η σημασιολογία (Semantics) είναι το σύνολο των κανόνων που καθορίζει το νόημα των
    λέξεων και κατά επέκταση των εκφράσεων και προτάσεων που χρησιμοποιούνται σε μία
    γλώσσα.
    Στις γλώσσες προγραμματισμού οι οποίες είναι τεχνητές γλώσσες, ο δημιουργός της
    γλώσσας αποφασίζει τη σημασιολογία των λέξεων της γλώσσας.</p>

<b>Διαφορές φυσικών και τεχνητών γλωσσών</b>

<p><b>Βασική διαφορά→</b> η δυνατότητα εξέλιξής τους</p>

<p>Φυσικές γλώσσες→ εξελίσσονται διαρκώς</p>

<p>Τεχνητές γλώσσες→ χαρακτηρίζονται από στασιμότητα, αφού κατασκευάζονται συνειδητά για
    ένα συγκεκριμένο σκοπό</p>

<b>Γιατί αλλάζει μια τεχνητή γλώσσα;</b>
<ol>
    <li>Με σκοπό να διορθωθούν αδυναμίες</li>
    <li>Για να καλυφθεί μεγαλύτερο εύρος εφαρμογών</li>
    <li>Για να ακολουθήσει τις νέες εξελίξεις</li>
</ol>

<h3>6.4: Τεχνικές σχεδίασης προγραμμάτων</h3>

<b>Ιεραρχική σχεδίαση προγράμματος</b>
<p>Η τεχνική της ιεραρχικής σχεδίασης και επίλυσης ή η διαδικασία σχεδίασης "από πάνω προς
    τα κάτω" όπως συχνά ονομάζεται (top-down program design) περιλαμβάνει τον καθορισμό
    των βασικών λειτουργιών ενός προγράμματος, σε ανώτερο επίπεδο, και στη συνέχεια τη
    διάσπαση των λειτουργιών αυτών σε όλο και μικρότερες λειτουργίες, μέχρι το τελευταίο
    επίπεδο που οι λειτουργίες είναι πολύ απλές, ώστε να επιλυθούν εύκολα.</p>

<b>Σκοπός ιεραρχικής σχεδίασης προγράμματος</b>

<p>Σκοπός της ιεραρχικής σχεδίασης είναι η διάσπαση λοιπόν του προβλήματος σε μια σειρά
    από απλούστερα υποπροβλήματα, τα οποία να είναι εύκολο να επιλυθούν οδηγώντας στην
    επίλυση του αρχικού προβλήματος.</p>

<b>Τμηματικός προγραμματισμός</b>

<p>Η ιεραρχική σχεδίαση προγράμματος υλοποιείται με τον τμηματικό προγραμματισμό. Μετά
    την ανάλυση του προβλήματος σε αντίστοιχα υποπροβλήματα, κάθε υποπρόβλημα αποτελεί
    ανεξάρτητη ενότητα (module), που γράφεται ξεχωριστά από τα υπόλοιπα τμήματα
    προγράμματος.</p>

<p><b>Τμηματικός προγραμματισμός →</b> διευκολύνει τη δημιουργία του προγράμματος, μειώνει
    τα λάθη και επιτρέπει την ευκολότερη παρακολούθηση, κατανόηση και συντήρηση του
    προγράμματος από τρίτους.</p>

<b>Δομημένος προγραμματισμός</b>

<p>Ο δομημένος προγραμματισμός στηρίζεται στη χρήση τριών και μόνο στοιχειωδών λογικών
    δομών, τη δομή της ακολουθίας, τη δομή της επιλογής και τη δομή της επανάληψης. Όλα τα
    προγράμματα μπορούν να γράφουν χρησιμοποιώντας μόνο αυτές τις τρεις δομές καθώς και
    συνδυασμό τους. Κάθε πρόγραμμα όπως και κάθε ενότητα προγράμματος έχει μόνο μία
    είσοδο και μόνο μία έξοδο.</p>

<b>Γιατί δημιουργήθηκε ο δομημένος προγραμματισμός;</b>

<ul>
    <li>ανάγκη για να υπάρχει μια κοινή μεθοδολογία στην ανάπτυξη προγραμμάτων</li>
    <li>μείωση των εντολών GOTO που χρησιμοποιούνται στο πρόγραμμα</li>
</ul>

<b>Πλεονεκτήματα δομημένου προγραμματισμού</b>

<ul>
    <li>Δημιουργία απλούστερων προγραμμάτων.</li>
    <li>Άμεση μεταφορά των αλγορίθμων σε προγράμματα.</li>
    <li>Διευκόλυνση ανάλυσης του προγράμματος σε τμήματα.</li>
    <li>Περιορισμός των λαθών κατά την ανάπτυξη του προγράμματος.</li>
    <li>Διευκόλυνση στην ανάγνωση και κατανόηση του προγράμματος από τρίτους.</li>
    <li>Ευκολότερη διόρθωση και συντήρηση.</li>
</ul>

<h3>6.7: Προγραμματιστικά περιβάλλοντα</h3>

<p>Κάθε πρόγραμμα που γράφτηκε σε οποιαδήποτε γλώσσα προγραμματισμού, πρέπει να
    μετατραπεί σε μορφή αναγνωρίσιμη και εκτελέσιμη από τον υπολογιστή, δηλαδή σε εντολές
    γλώσσας μηχανής.
    Η μετατροπή αυτή επιτυγχάνεται με τη χρήση ειδικών μεταφραστικών προγραμμάτων.
    Υπάρχουν δύο μεγάλες κατηγορίες τέτοιων προγραμμάτων,<b> οι μεταγλωττιστές (compilers)
    και οι διερμηνευτές (interpreters)</b>.</p>

<b>ΜΕΤΑΦΡΑΣΤΉΣ → ΜΕΤΑΓΛΩΤΤΙΣΤΉΣ + ΔΙΕΡΜΗΝΕΥΤΉΣ</b>

<b>Μεταγλωττιστής(compiler)</b>
<p>Ο <b>μεταγλωττιστής</b> δέχεται στην είσοδο ένα πρόγραμμα γραμμένο σε μια γλώσσα υψηλού
    επιπέδου και παράγει ένα ισοδύναμο πρόγραμμα σε γλώσσα μηχανής. Το τελευταίο μπορεί
    να εκτελείται οποτεδήποτε από τον υπολογιστή και είναι τελείως ανεξάρτητο από το αρχικό
    πρόγραμμα.</p>

<b>Διερμηνευτής(interpreter)</b>
<p>Ο <b>διερμηνευτής</b> διαβάζει μία προς μία τις εντολές του αρχικού προγράμματος και για κάθε
    μια εκτελεί αμέσως μια ισοδύναμη ακολουθία εντολών μηχανής.</p>


<b>ΔΙΑΔΙΚΑΣΙΑ ΜΕΤΑΓΛΩΤΤΙΣΗΣ ΚΑΙ ΣΥΝΔΕΣΗΣ</b>

<img src="images/compiler.png" alt="Διαδικασία μεταγλώττισης και σύνδεσης" style="max-width: 100%; height: auto; display: block; margin: 16px auto;"/>

<p>Το αρχικό πρόγραμμα λέγεται <b>πηγαίο πρόγραμμα (source)</b>, ενώ το πρόγραμμα που
    παράγεται από το μεταγλωττιστή λέγεται <b>αντικείμενο πρόγραμμα (object)</b>.</p>

<p>Το <b>αντικείμενο πρόγραμμα</b> είναι μεν σε μορφή κατανοητή από τον υπολογιστή, αλλά
    συνήθως δεν είναι σε θέση να εκτελεστεί.</p>

<p>Χρειάζεται να <b>συμπληρωθεί και να συνδεθεί</b> με άλλα τμήματα προγράμματος
    απαραίτητα για την εκτέλεσή του, τμήματα που είτε τα γράφει ο προγραμματιστής είτε
    βρίσκονται στις βιβλιοθήκες (libraries) της γλώσσας.</p>

<b>Το πρόγραμμα που επιτρέπει αυτή τη σύνδεση ονομάζεται συνδέτης - φορτωτής
    (linker- loader).</b>

<p>Το αποτέλεσμα του συνδέτη είναι η παραγωγή του <b>εκτελέσιμου προγράμματος
    (executable)</b>, το οποίο είναι το τελικό πρόγραμμα που εκτελείται από τον υπολογιστή.</p>

<b>Για το λόγο αυτό η συνολική διαδικασία αποκαλείται μεταγλώττιση και σύνδεση.</b>

<b>Εντοπισμός λαθών απο τον μεταγλωττιστή</b>

<p>Ο μεταγλωττιστής ή ο διερμηνευτής ανιχνεύει λοιπόν τα συντακτικά λάθη και εμφανίζει
    κατάλληλα διαγνωστικά μηνύματα. Το στάδιο που ακολουθεί είναι η διόρθωση των λαθών.</p>

<p>Το διορθωμένο πρόγραμμα επανυποβάλλεται για μεταγλώττιση και η διαδικασία αυτή
    επαναλαμβάνεται, μέχρις ότου εξαλειφθούν πλήρως όλα τα συντακτικά λάθη.</p>

<p>
    <span style="color: #2ECC71;">Πλεονεκτήματα</span>
    και
    <span style="color: #E74C3C;">Μειονεκτήματα</span>
    (μεταγλωττιστής - διερμηνευτής)
</p>

<p>Η χρήση <b>μεταγλωττιστή</b> έχει το μειονέκτημα, ότι προτού χρησιμοποιηθεί ένα πρόγραμμα,
    πρέπει να περάσει από τη διαδικασία της μεταγλώττισης και σύνδεσης.</p>
<p>Η χρήση <b>διερμηνευτή</b> έχει το πλεονέκτημα της άμεσης εκτέλεσης και συνεπώς και της
    άμεσης διόρθωσης.</p>
<p>Όμως η εκτέλεση του προγράμματος ,<b>με χρήση διερμηνευτή, καθίσταται πιο αργή</b>,
    σημαντικά μερικές φορές, από εκείνη του ισοδύναμου εκτελέσιμου προγράμματος που
    παράγει ο μεταγλωττιστής.</p>

<b>Σύγχρονα προγραμματιστικά περιβάλλοντα</b>
<ul>
    <li>Παρουσιάζονται με μεικτές υλοποιήσεις</li>
    <li>Χρησιμοποιείται διερμηνευτής κατά τη φάση δημιουργίας του προγράμματος</li>
    <li>Χρησιμοποιείται μεταγλωττιστής για την τελική έκδοση και εκμετάλλευση του
        προγράμματος</li>
</ul>

<b>Συντάκτης</b>
<p>Για την αρχική σύνταξη των προγραμμάτων και τη διόρθωσή τους στη συνέχεια
    χρησιμοποιείται ένα ειδικό πρόγραμμα που ονομάζεται συντάκτης (editor). Ο συντάκτης είναι
    ουσιαστικά ένας μικρός επεξεργαστής κειμένου, με δυνατότητες όμως που διευκολύνουν τη
    γρήγορη γραφή των εντολών των προγραμμάτων</p>

<b>Για τη δημιουργία, τη μετάφραση και την εκτέλεση ενός προγράμματος απαιτούνται
    τουλάχιστον τρία προγράμματα: ο συντάκτης, ο μεταγλωττιστής και ο συνδέτης. Τα
    σύγχρονα προγραμματιστικά περιβάλλοντα παρέχουν αυτά τα προγράμματα με
    ενιαίο τρόπο.</b>

<p></p>




</body>
</html>
